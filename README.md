# Домашнє завдання до Теми Принципи проєктування SOLID

### Очікуваний результат

- Усі канали повідомлень `Email`, `SMS`, `Push` мають бути окремими сервісами, які реалізують спільний інтерфейс.
- Клас `NotificationService` не повинен знати про конкретні реалізації каналів.
- `Logger` має бути переданим як залежність через інтерфейс.
- Клас `User` більше не викликає логіку повідомлень.
- У `main.ts` повинна бути наочно продемонстрована взаємодія з системою через абстракції.

Очікується, що результатом буде система, в якій:

кожен клас відповідає лише за одну функцію;
додавання нового типу повідомлення не потребує зміни існуючих класів;
усі сервіси повідомлень реалізують спільний інтерфейс;
класи не створюють залежності напряму, а отримують їх через інтерфейси;
приклад роботи системи представлено в main.ts.

Пояснення наявних порушень

1. Принцип єдиної відповідальності (SRP) порушено у двох класах:

Клас User одночасно зберігає дані користувача і відповідає за надсилання повідомлень.
Клас NotificationService реалізує логіку надсилання повідомлень і логування — це різні відповідальності. 2. Принцип відкритості-закритості (OCP) порушено тим, що додавання нового типу повідомлення наприклад, Telegram вимагає модифікації коду NotificationService, замість додавання окремого модуля.

3. Принцип підстановки Лісков (LSP) не реалізовано — сервіси повідомлень не уніфіковано через спільний інтерфейс, що унеможливлює взаємозамінність.

4. Принцип розділення інтерфейсів (ISP) взагалі не реалізовано — усі методи надсилання повідомлень перебувають у одному класі, незалежно від того, який канал буде використано.

5. Принцип інверсії залежностей (DIP) порушено, бо класи створюють залежності напряму new Logger() у NotificationService, new NotificationService() у User, замість того, щоб покладатися на абстракції.
